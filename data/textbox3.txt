### Geregistreerde Misdrijven

In onderstaande figuren is de ontwikkeling van misdaad in Nederland gevisualiseerd per categorie. Hierbij is gebruik gemaakt van een basisjaaranalyse, de trends per categorie worden weergegeven ten opzichte van een basisjaar. Omdat de hoeveelheid misdaden per categoriee sterk uiteenlopen kunnen we met behulp van de basisjaaranalyse de ontwikkeling van verschillende categorieen misdrijven duidelijk te zien in een enkele grafiek. De waarde van het basisjaar is 1, op basis hiervan kunnen we bijvoorbeeld zien dat het totale aantal misdrijven tussen 2010-2022 gedaald is naar 0.67, dit houdt een daling van 33% totaal in. Ook kunnen we zien dat misdaden die vallen onder de categorie Vernielingen, misdrijven tegen openbare orde/gezag het sterkst zijn gedaald met in totaal 43 procent. Verder valt op dat Vuurwapenmisdrijven in tegenstelling met de algemeen dalende trend juist zijn gestegen met 9% in totaal. Verder kunnen we door naar de lijngrafiek te kijken de ontwikkeling per jaar duidelijk zien. Hier valt op dat de daling die we sinds 2010 waarnemen rond 2018 gestopt is, sinds 2018 is het totale aantal misdrijven gaan schommelen. Als we de schuiver onder de grafieken nemen om het basisjaar aan te passen naar 2018 zien we zelfs dat sinds die periode de criminaliteit met 3% is toegenomen. Hier valt vooral op dat het aantal vuurwapenmisdrijven met 30% is toegenomen, het aantal verkeersmisdrijven met 17 procent en het aantal vernielingen, misdrijven tegen de openbare orde en gezag met 13% is toegenomen. 

### Opgehelderde Misdrijven

Wanneer we in het keuzemenu "Opgehelderde Misdrijven Relatief" selecteren kunnen we kijken naar de ontwikkeling van de hoeveelheid opgehelderde misdrijven in Nederland. We hebben gezien dat het totale aantal geregistreerde misdrijven daalt, hierdoor ligt het voor de hand dat de totale hoeveelheid opgehelderde misdrijven ook zal dalen. Om toch een beeld te krijgen van de effectiviteit in het oplossen van misdrijven kijken we daarom naar de relatieve hoeveelheden van opgeloste misdrijven in procenten. Omdat we dus kijken naar relatieve hoeveelheden wordt er geen gebruik gemaakt van een basisjaaranalyse, elke categorie zit in een vergelijkbare schaal en wordt al percentueel weergegeven. Door te kijken naar de relatieve aantallen kunnen we zien of de politie meer succes gekregen heeft met het oplossen van misdrijven, bijvoorbeeld omdat ze door de dalende hoeveelheid criminaliteit meer tijd en middelen over hebben voor onderzoek. Aan de hand van de cijfers kunnen we echter zien dat dit niet het geval is, het aantal opgehelderde Misdrijven totaal is tussen 2010 en 2022 gedaald van 27.6 naar 25.5, een totale daling van 2.1 procent. Verder springt in het oog dat zwaardere misdrijven zoals Gewelds- en seksuele misdrijven, Drugsmisdrijven en Vuurwapenmisdrijven relatief minder vaak worden opgelost dan in 2010 en dat voor Drugsmisdrijven en Vuurwapenmisdrijven vooral afgelopen jaar een flinke daling is geweest in het relatieve aantal opgehelderde misdrijven. 